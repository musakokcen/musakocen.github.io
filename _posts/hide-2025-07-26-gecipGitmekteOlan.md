---
layout: blogpost
tags: [writes]
title: "[TR] Geçip Gitmekte Olan Resme Dönüşür"
subtitle: ""
---

Lenbachhaus Müzesi’ni gezerken gördüğüm bir resimden oldukça etkilendim. Müze gezmek oldukça enerji gerektiren, dolayısıyla bir süre sonra dikkatin kolayca kaybolduğu bir yer olmasına rağmen, birçok esere baktıktan sonra bile Tom Stadler’in Seelandschaft eseri, ilk bakışta hissettirdiği geçip gitmekte olan zaman ve derinlik hissiyle benim dikkatimi çekti.

<img src="https://www.lenbachhaus.de/fileadmin/user_upload/images/G_6675_StadlerT_ONLINE.jpg" alt="Tom Stadler - Seelandschaft" style="width: 100%; height: auto; display: block; margin: 20px 0 5px 0;">
*<a href="https://www.lenbachhaus.de/digital/sammlung-online/detail/seelandschaft-30010795" target="_blank">Lenbachhaus</a>*

Çayıra, kayıklara, ormana rağmen en öndeki çalıların daha fazla detay zenginliğine sahip olması, bakışın ilk andaki odak noktasını belirliyor. Bu çalıların resmin en altında yer almalarına rağmen dikkat çekici olmaları, tabloda belirgin bir derinlik duygusu oluşturuyor.

Soluk sarı rengin tüm resme yayılması, boş kayıklar ve ıssızlık hissi, bitmekte olan bir yaz mevsiminin izlenimini veriyor. Kuru sıcağı, sıcaktan yanmaya yüz tutmuş çayır bitkilerini ve sessizce yaklaşmakta olan sonbaharı düşündürüyor. 

Seyrek duran çalı çırpı bitkileri, iki başıboş kayık, çalılardan daha da seyrek ağaçlar ve arkada ilk bakışta alçak bir dağ gibi görünen fakat detayları alınmış ağaçlardan oluşan bir orman da ıssızlık duygusunu pekiştiriyor.

Bu resim, sona ermekte olan bir yaz atmosferi içinde bana geçip gitmekte olan zamanın hüznünü, doğanın dinginliğini ve sessizliğini hissettirdi. Kendimi yalnızca bir izleyici olarak değil, çalıların ardından tüm bu sahnenin bir parçası gibi hissettim.
